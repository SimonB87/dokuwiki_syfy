====== Ovládání IDE ======

{{image1.jpg?937x562}}

===== IDE docking windows =====

IDE obsahuje možnost přizpůsobení rozvržení jednotlivých oken, typicky dle velikosti a aktuální práce uživatele. Jednotlivá okna jdou přetáhnout myší, „zaparkovat“ v jiných pozicích (u hran nebo na jiných oknech), vytvářet skupiny se záložkami a zasouvat do stran. Toto ovládání se neliší od podobných nástrojů (Enterprise Architect, Visual Studio, apod.). Vlastní práce s jednotlivými artefakty se provádí především ve střední části, mezi otevřenými artefakty se lze přepínat pomocí záložek (nebo Ctrl+Tab). Rozvržení oken lze resetovat do původní podoby (menu //Tools – Layout reset//), rozvržení se ukládá spolu s projektem (ale do zvláštního souboru).

Vlevo dole je možné ovládat měřítko celé aplikace ({{image3.png?55x11}}).

===== Menu =====

Obsahuje standardní příkazy pro otevření, uložení projektu apod.

Tlačítka {{image4.png?10x11}} resp. {{image5.png?10x11}} slouží pro krok zpět (Undo, Ctrl+Z) resp. krok vpřed (Redo, Ctrl+Y). Tlačítko zelené šipky slouží pro vytvoření a spuštění aplikace (Build, F9).

V menu //Help – Report suggestion or bug// lze reportovat chybu nebo nápad na novou funkcionalitu. Předem děkujeme .

===== Preferences – nastavení IDE =====

Pomocí menu (Edit-Preferences) lze vyvolat nastavení IDE. Zde lze nastavit některé vlastnosti, mezi ty důležitější patří:

  * **Save project before build** – zda se má projekt před spuštěním vždy uložit
  * **Stop build on errors** – zda lze před spuštěním ignorovat chyby
  * **Open result in browser** – který prohlížeč se použije pro otevření projektu. Zde jsou nabídnuty nalezené nainstalované prohlížeče. Položka Internet explorer (managed) umožňuje spouštět aplikaci ve stále stejném okně Internet Exploreru, je tak zjednodušena práce při ladění aplikace. Jiné prohlížeče tuto možnost nemají.
  * **Editor options** – jak má vypadat designer formulářů. Pro zrychlení práce s IDE lze zvolit „only tree“.

Kromě nastavení IDE ještě existuje nastavení projektu (viz projekt).
