====== Základní principy ======

ScreenFactory je nástroj, který zvýší efektivitu návrhu, vývoje a nasazení klientských částí aplikací, a který:

  * umí ovládat vývojář-analytik
  * umí vyrobit klientskou aplikaci pro práci s daty
  * umí vyrobit multiplatformní aplikaci v HTML5+javascript

Z pohledu vývojáře:

  * Nástroj obsahuje vizuální editor formulářů (vidím přesně, co vytvářím, WYSIWYG). Některé chování se definuje pomocí výrazů (podobně jako vzorce v Excelu).
  * Některé chování se definuje pomocí akcí zapsaných v  [[ActionLang|ActionLangu]] (stejný jako je použit v jiném nástroji - MetaSystému)
  * Pokročilé vlastnosti a nové komponenty lze doprogramovat (programátorem)

===== Co je HTML5 + javascript =====

Moderní technologie pro vývoj (převážně webových) klientů. Na rozdíl od klasických webových aplikací běží na klientovi kód aplikace (která případně komunikuje se serverem). Běhovým prostředím takové aplikace je webový prohlížeč, pomocí dalších nástrojů lze ale vyrobit i klasické instalované aplikace (na mobilní i desktopové platformy). Výsledná aplikace nevyžaduje žádný doplněk instalovaný na straně prohlížeče nebo klienta a je určena pro běžně dostupné prohlížeče (Internet Explorer 8 a vyšší, Mozila Firefox, Google Chrome).

Pozn.: technologie a aplikace SF jsou určeny i pro vývoj mobilních aplikací, v současnosti ale nebylo provedene důkladné testování. Mobilní vývoj navíc vyžaduje i změnu přístupu k návrhu rozmístění jednotlivých formulářů, typicky tedy nemá smysl stejnou aplikaci spouštět na malém displeji mobilního telefonu, a zároveň velkém HD monitoru.
